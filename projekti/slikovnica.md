---
layout: layouts/projekt.njk
title: SLIKOVNICA – HRABRA DRUŽINA I NOLDO I BORBI S VATROM
permalink: /projekti/slikovnica-hrabra-druzina-i-noldo/
summary: Slikovnica prilagođena djeci s poteškoćama u razvoju – oni su glavni likovi priče.
gallery:
  - src: /images/projekti/slikovnica1.jpg
  - src: /images/projekti/slikovnica2.jpg
---

Slikovnica „Hrabra družina i Noldo u borbi s vatrom“ nastala je s idejom da djeca s poteškoćama budu istinski junaci jedne vatrogasne priče. Glavni likovi su Ana, djevojčica s cerebralnom paralizom, Luka, dječak s autizmom, Marko, dječak sa sindromom Down, i njihov pas Noldo – vjerni pomagač i prijatelj.

Kroz njihove pustolovine djeca uče kako se hrabro suočiti s izazovima, zašto je važno vjerovati u sebe i kako zajedništvo može pobijediti svaku prepreku. Posebnu toplinu priči daje Noldo, jer on nije izmišljeni lik – bio je pas pomagač koji je pomagao djetetu s poteškoćama, ali i mnogima drugima. Posthumno je dobio svoju ulogu u slikovnici, kao simbol dobrote, podrške i bezuvjetne ljubavi.

Slikovnica je osmišljena tako da bude prilagođena djeci s razvojnim poteškoćama – pisanjem jednostavnim jezikom, ilustracijama koje potiču razumijevanje i temama koje su im bliske. Njezina svrha je potaknuti djecu na čitanje, razvijati empatiju kod njihovih vršnjaka i pokazati da junaci dolaze u svim oblicima.

Ovaj projekt nastao je u zajedničkoj suradnji s Kate Bošković, Mateom Erceg i tvrtkom Pastor, čija su predanost, kreativnost i podrška omogućili da priča o Hrabroj družini i Noldu oživi. 

Slikovnica nadilazi samo čitanje – ona donosi osjećaj uključenosti i ponosa djeci koja se mogu prepoznati u likovima, a svima nama šalje snažnu poruku da hrabrost, zajedništvo i dobrota uvijek pronalaze put.

