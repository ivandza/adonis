---
layout: layouts/projekt.njk
title: I MI MOŽEMO BITI VATROGASCI
permalink: /projekti/i-mi-mozemo-biti-vatrogasci/
summary: Edukativni program za osobe s poteškoćama i bez odgovarajuće roditeljske skrbi – učenje o zaštiti od požara i radu vatrogasaca.
cover_image: /images/projekti/vatrogasci1.jpg
gallery:
  - src: /images/projekti/vatrogasci2.jpg
  - src: /images/projekti/vatrogasci3.jpg
  - src: /images/projekti/vatrogasci4.jpg
---

„I mi možemo biti vatrogasci“ jedinstveni je i inkluzivni projekt koji okuplja dvije skupine djece i mladih koje društvo često stavlja na marginu – one s poteškoćama te one bez odgovarajuće roditeljske skrbi. Kroz zajedničke aktivnosti , u suradnji s JVP i DVD vatrogasnim postrojbama, otkrivaju snagu suradnje, uče jedni od drugih i grade povjerenje koje nadilazi sve razlike.

Cilj projekta je pokazati im da i oni mogu savladati vještine koje spašavaju živote, ali i doživjeti uzbuđenje koje donosi ovaj plemeniti poziv. Kroz praktične radionice uče kako koristiti vatrogasne aparate i deke, kako reagirati u slučaju požara te zašto je pribranost presudna u kriznim situacijama. Poseban doživljaj je upoznavanje s vatrogasnim postrojbama, njihovom opremom i potražnim psima, čime se približava stvaran svijet spašavanja života.

Projekt je pionirski pothvat – prva smo udruga koja ga je pokrenula i pokazala da se kroz vatrogastvo mogu graditi hrabrost, odgovornost i osjećaj pripadnosti kod mladih kojima je to najpotrebnije. Naš cilj je provesti ovaj program u svim županijama Hrvatske, kako bi svako dijete i mlada osoba dobili priliku osjetiti ponos vlastitog uspjeha.

Dosad se projekt održao u Splitu, Sisku, Zadru i Zagrebu, a sljedeća postaja je Dubrovnik. Više od 460 sudionika već je zakoračilo u ulogu vatrogasaca i iskusilo koliko su njihovi potencijali vrijedni i važni.

Osim edukacije, ovaj projekt jača osjećaj pripadnosti, ruši barijere i šalje jasnu poruku: svatko može doprinijeti sigurnijem društvu.

